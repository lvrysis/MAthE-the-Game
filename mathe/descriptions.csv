Title;Description
Ιστοσελίδες ελέγχου ισχυρισμών;Ο έλεγχος γεγονότων, η πρωτότυπη έρευνα, η σαφής αναφορά αποδείξεων, η τεκμηρίωση των πηγών και η δυνατότητα των αναγνωστών να κάνουν τη δική τους έρευνα, είναι ζωτικής σημασίας. Η πιο γνωστή Ελληνική ιστοσελίδα ελέγχου γεγονότων είναι τα «Ellinika Hoaxes».
Ψηφιακή Ανάλυση Εικόνας;Οι επεξεργασμένες εικόνες μπορεί να είναι οπτικά συναρπαστικές και αυτό τις καθιστά το δημοφιλέστερο περιεχόμενο για παραποίηση. Προκειμένου να αντιμετωπιστεί αυτή η κατάσταση έχει γίνει πλέον δυνατή η ανίχνευση των ιχνών πλαστογραφίας μέσω κατάλληλων αλγορίθμων συγκεντρωμένων σε Διαδικτυακές «εργαλειοθήκες» όπως το «Image Verification Assistant».
Μηχανές Αναζήτησης;Οι Μηχανές Αναζήτησης (Google, Bing, DuckDuckGo, Yandex, Swisscows) αποτελούν την πρωταρχική μέθοδο πλοήγησης εκατοντάδων εκατομμυρίων χρηστών παγκοσμίως και μία από τις πιο κοινές δραστηριότητες στον παγκόσμιο ιστό, που επιτρέπει στους χρήστες να αναζητούν και να βρίσκουν τις πληροφορίες που τους ενδιαφέρουν χωρίς να σπαταλούν πολύ χρόνο βλέποντας «άχρηστα» δεδομένα.
Αντίστροφη Αναζήτηση Εικόνας;Τα άρθρα που περιέχουν εικόνες λαμβάνουν 94% περισσότερη αναγνωσιμότητα από εκείνα με απλό κείμενο. Αυτό τις καθιστά το συχνότερα παραποιημένο περιεχόμενο. Η δυνατότητα της Αντίστροφης Αναζήτησης Εικόνων (Google, TinEye, Bing, Yandex, Baidu) όμως μπορεί να μας βοηθήσει να ανακαλύψουμε την αλήθεια.